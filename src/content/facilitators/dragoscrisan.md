---
name: "Dragoș Crișan"
featuredIndex: 3
images: ["../images/dragoscr/dragoscr.jpg]
tags: ["Terapeut", "Terapie Craniosacrală", "Constelații Familiale"]
activities: ["terapie-craniosacrala", "group-constelatii-familiale"]
services:
  [
    {
      name: "Terapie craniosacrală",
      summary: "Sesiune individuală",
      description:
        [
          "Terapia craniosacrală este o formă blândă și profundă de ascultare a corpului. Prin atingeri ușoare și o ascultare profundă, corpul este invitat să își acceseze propria inteligență de autoreglare. Lucrăm cu ritmul craniosacral susținând sistemul nervos să își găsească echilibrul în ritmul lui – ghidat de ceea ce numim inner physician (medicul interior), respectiv inteligența proprie a corpului.",
          "În ședință folosesc atât protocolul în 10 pași al metodei Upledger (CST1), cât și tehnici specifice pentru baza craniană, articulația temporo-mandibulară și fascia profundă (CST2). Dimensiunea somato-emoțională (SER1) își găsește locul firesc în ședință: emoțiile vechi reprimate se pot manifesta prin senzații, respirație sau micro-mișcare. Eliberarea Căii de Exprimare (diafragme, osul hioid, oasele palatine și zigomatice) permite corpului să se relaxeze, iar structurile interne își pot găsi un nou echilibru interior.",
          "Tehnicile Touching the Brain (CTTB1 & CTTB2) ne ajută să accesăm niveluri mai fine ale sistemului nervos și ale celulelor gliale — celule care păstrează istoricul nostru încă din faza de embrion, astfel încurajând și sprijinind armonizarea și alinierea câmpurilor energetice ale corpului.",
          "De fapt, eu sunt un facilitator care creează un spațiu sigur în care corpul tău poate să se relaxeze, să se exprime și să se reașeze fără intervenții limitative. Un loc unde nu forțăm nimic și nu corectăm nimic – doar ascultăm și sprijinim ceea ce deja corpul exprimă.",
        ],
      isGroup: true,
      price: "240lei",
      duration: "75min",
      reserveLink: "https://app.simplymeet.me/dragoscrisan ",
    },
    {
      name: "Workshop Constelații familiale și sistemice",
      summary: "Sesiune de grup",
      description:
        [
          "Constelațiile familiale sunt un spațiu în care ceea ce este invizibil devine vizibil. O formă de lucru inspirată din munca lui Bert Hellinger, în care povestea interioară a fiecăruia capătă glas prin mișcările reprezentanților, iar dinamici vechi – loialități, dureri, iubiri oarbe sau întrerupte – pot fi privite cu respect și reașezate acolo unde le este locul.",
          "Lucrăm în grup, într-o atmosferă conținătoare, în care „legile iubirii” se dezvăluie firesc:",
          "ordinea – fiecare persoană are locul ei asigurat",
          "apartenența – nimeni nu este exclus",
          "echilibrul dintre a da și a primi – mișcarea naturală a relațiilor",
          "Înainte de a coborî în profunzimea transgenerațională, ne întâlnim cu părțile noastre lăuntrice – acele fragmente care ne-au purtat povestea până acum. Le lăsăm să vorbească, să se arate, să fie înțelese, iar apoi.. pe măsură ce terenul interior se deschide, sistemul familial își poate dezvălui mișcările.",
          "Rezonez profund cu această perspectivă care nu acuză și nu repară, dar onorează – constelațiile familiale deschid un drum pe care nu l-am fi putut vedea singuri. E un proces blând și profund, în ritmul fiecăruia, unde nu forțăm nimic, ci urmăm mișcările care apar din interior, asemenea unei respirații pe care o recunoști după mult timp.",
        ],
      price: "360lei",
      duration: "1 zi / 09:00 - 19:00 ",
      reserveLink: "https://wa.link/pck7sk",
    },
  ]
location: "Harmonia Terra - Strada Cercului 18" #optional
locationUrl: "https://maps.app.goo.gl/pc7JtBoy2rN24LvGA" #optional
contact: { phone: "0725829897" }
---

Bună! Sunt Dragoș Crișan și te invit să călătorim împreună spre corpul tău. Îl vom asculta, în liniște și cu răbdare, pentru a-l susține exact acolo unde are nevoie și pentru a-l încuraja cu blândețe spre relaxare și echilibru interior. Vom face asta susținuți de intenții curate cu ajutorul terapiei craniosacrale, metoda Upledger.

Aici poți descoperi certificările mele → https://www.iahp.com/DragosCrisan/

Călătoria mea înspre lucrul cu oamenii a început odată cu prima bătaie de inimă și a continuat cu fiecare experiență de viață, urmând să se concretizeze într-un ritm firesc din august 2022, când am început procesul meu terapeutic – o călătorie care m-a învățat că profunzimea adevărată nu vine din teorie, ci din curajul de a ne întâlni cu noi înșine și cu abisul propriului inconștient.

Astfel, fiecare trăire a devenit parte din fundamentul felului în care privesc și observ omul – ca pe o declarație de dragoste.. o structură de valori, emoții și dinamici complexe prin care iubirea se exprimă capătând sensuri și forme unice, mereu în transformare.

Lucrez astăzi printr-o abordare holistică și integrativă, bazată pe prezență, ascultare și respectul față de ritmul unic al fiecărei persoane – nimic nu este greșit și nimic nu trebuie reparat. Totul capătă un sens atunci când este văzut, ascultat și blând adresat.. simptomul ne invită la introspecție și ne vorbește în limbajul propriu despre ceea ce mintea încă nu este pregătită să privească. Corpul este cel care ne ascultă și ne iubește necondiționat – el se modelează clipă de clipă după chipul și asemănarea interiorului nostru.

Pentru mine, lucrul terapeutic nu este o profesie, ci o formă de prezență.. o mișcare a sufletului care ne conduce cu răbdare și înțelepciune spre locul potrivit. Mă pregătesc, în paralel, pentru a deveni terapeut psihanalist – un pas firesc în evoluția unui proces care nu se încheie niciodată, ci continuă să crească împreună cu mine și cu oamenii care vin spre mine.
